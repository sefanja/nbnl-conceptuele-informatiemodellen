[WARNING,caption="let op"]
--
Deze website is in opbouw. Pagina’s kunnen onvolledige of
onjuiste informatie bevatten.
--

== Modelleren in draw.io

\{: .no_toc }

Voor het tekenen van conceptuele informatiemodellen gebruiken we
https://www.drawio.com/[draw.io]. Deze tool is gekozen omdat ze vrij
beschikbaar is, makkelijk in gebruik, en goed samenwerkt met
versiebeheer via GitHub. Draw.io ondersteunt de notatiestijl die wij
hanteren voor conceptuele informatiemodellen: entiteit-relatienotatie in
Barker-stijl.

=== Inhoud

\{: .no_toc .text-delta } 1. TOC \{:toc}

=== Beginnen met draw.io

[arabic]
. Ga naar https://www.drawio.com/[drawio.com] en kies voor de online of
desktopversie (*Start* of *Download*).
. Kies voor *Nieuw diagram aanmaken*.
. Typ een bestandsnaam, selecteer *Bewerkbaar vector-bestand (.svg)*,
kies *Blanco diagram* en klik op *Aanmaken*.
. Klik op *Meer vormen* en vink aan: *Algemeen* en *Entiteitsrelatie*.
Klik daarna op *Toepassen*.
. Klik op *Weergave* en vink *Paginaweergave* en *Hulplijnen* uit.
. Klik alvast op *Bestand*, *Opslaan* zodat je je werk niet verliest.

Je bent nu klaar om te gaan tekenen! Uh… modelleren.

=== Notatiestijl

Voor de notatie van onze diagrammen gebruiken we, net als
https://architect.salesforce.com/diagrams/framework/data-model-notation[Salesforce],
in de basis de
https://vertabelo.com/blog/barkers-erd-notation/[Barker-notatie],
vanwege de compacte en goed leesbare weergave van entiteiten en
relaties. Waar draw.io Barker niet volledig ondersteunt, vallen we terug
op elementen uit de
https://medium.com/@ericgcc/dont-get-wrong-explained-guide-to-choosing-a-database-design-notation-for-erd-in-a-while-7747925a7531#918d[Information
Engineering (IE) Notation], die visueel en inhoudelijk goed aansluit.
Deze combinatie biedt voldoende expressiviteit voor conceptuele
modellen, zonder te vervallen in technische details.

=== Vormgeving

De links in bovenstaande paragraaf leggen de notatiestijl gedetailleerd
uit. Het diagram hieronder toont welke stijlkeuzen we hebben gemaakt in
draw.io.

.Aansluitingenregister
image::%7B%7B%20site.baseurl%20%7D%7D/modellen/registers/aansluitingenregister/1.1.2/model.drawio.svg[Aansluitingenregister]

Enkele elementen lichten we eruit. Voor bijna elk punt is het
achterliggende principe: visuele rust en duidelijkheid!

=== Naamgeving

* We gebruiken de Nederlandse spellingsregels. Dus geen PascalCase of
snake_case.
* Entiteiten worden aangeduid in het enkelvoud, en moeten een bruikbare
meervoudsvorm hebben volgens het woordenboek. Dus geen `+Suiker+`, maar
wel `+Suikerklontje+`.
* Entiteiten beginnen met een hoofdletter, eigenschappen en relaties met
een kleine letter.

=== Positionering

* Alle elementen zijn uitgelijnd op een raster, met consistente
afstanden tussen de entiteiten.
* Entiteiten lijnen op elkaar uit. Zie bijvoorbeeld de hoge
`+Aansluiting+` en het brede `+Overdrachtspunt+`.
* Lijnen zijn alleen horizontaal en verticaal. Ze mogen niet kruisen of
knikken.
* Bij een-op-veel-relaties staat de entiteit aan de een-zijde standaard
links of boven.
* De positie van een relatienaam bepaalt de leesrichting en staat
dichtbij de entiteit die haar beheert. Bijvoorbeeld: een `+Aansluiting+`
is `+deel van+` een `+Netgebied+`.

=== Kleuren

* Entiteiten hebben een https://nbility-model.github.io/[NBility]-kleur.
* Entiteiten uit andere registers zijn grijs en hebben geen
eigenschappen of uitgaande relaties.

=== Structuur

* Een entiteit wordt geïdentificeerd door een combinatie van
eigenschappen en relaties (aangegeven met een `+#+`). Zo wordt een
`+Aftakking+` geïdentificeerd door de combinatie van `+zijde+`,
`+nominale waarde+`, `+serienummer+` (`+Meettransformator+`) en
`+identificatie+` (`+Primair deel meetinrichting+`).
* Specialisaties zijn weergegeven met nesting. Dit maakt overerving van
eigenschappen en relaties intuïtief.
* Specialisaties zijn volledig en niet overlappend. Dus elke
`+Meettransformator+` is óf een `+Spanningsmeettransformator+` óf een
`+Stroommeettransformator+`. Merk op dat de notie van '`abstracte
klasse`' (zonder instanties) niet kan bestaan in een conceptueel model.
* Een `+OF+`-boog geeft aan dat slechts één van de relaties geldt.
* Een `+en/of+`-boog geeft aan dat minimaal één van de relaties geldt.
* Bij een groot model worden '`submodules`' gekaderd.

=== Symbolen

* `+#+` voor identificerende eigenschappen en relaties
* `+●+` voor essentiële (of '`verplichte`') eigenschappen
* `+○+` voor accidentiële (of '`optionele`') eigenschappen
* `+/+` voor entiteiten, eigenschappen of relaties die logisch of
computationeel afleidbaar zijn uit andere elementen in het model
* `+⏲+` voor tijdslijnmarkeringen (zie link:tijdlijnen[Tijdlijnen in
conceptuele modellen])
